<!DOCTYPE HTML>
<html lang="en" class="light" dir="ltr">
    <head>
        <!-- Book generated using mdBook -->
        <meta charset="UTF-8">
        <title>微子第十八 - 新四書章句集注</title>


        <!-- Custom HTML head -->
        
        <meta name="description" content="">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="favicon.svg">
        <link rel="shortcut icon" href="favicon.png">
        <link rel="stylesheet" href="css/variables.css">
        <link rel="stylesheet" href="css/general.css">
        <link rel="stylesheet" href="css/chrome.css">
        <link rel="stylesheet" href="css/print.css" media="print">

        <!-- Fonts -->
        <link rel="stylesheet" href="FontAwesome/css/font-awesome.css">
        <link rel="stylesheet" href="fonts/fonts.css">

        <!-- Highlight.js Stylesheets -->
        <link rel="stylesheet" href="highlight.css">
        <link rel="stylesheet" href="tomorrow-night.css">
        <link rel="stylesheet" href="ayu-highlight.css">

        <!-- Custom theme stylesheets -->

    </head>
    <body class="sidebar-visible no-js">
    <div id="body-container">
        <!-- Provide site root to javascript -->
        <script>
            var path_to_root = "";
            var default_theme = window.matchMedia("(prefers-color-scheme: dark)").matches ? "navy" : "light";
        </script>

        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            var html = document.querySelector('html');
            html.classList.remove('light')
            html.classList.add(theme);
            var body = document.querySelector('body');
            body.classList.remove('no-js')
            body.classList.add('js');
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var body = document.querySelector('body');
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            body.classList.remove('sidebar-visible');
            body.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <div class="sidebar-scrollbox">
                <ol class="chapter"><li class="chapter-item expanded "><a href="弁言.html"><strong aria-hidden="true">1.</strong> 弁言</a></li><li class="chapter-item expanded "><a href="大學章句.html"><strong aria-hidden="true">2.</strong> 大學章句</a></li><li class="chapter-item expanded "><a href="論語序說.html"><strong aria-hidden="true">3.</strong> 論語序說</a></li><li class="chapter-item expanded "><a href="讀論語孟子法.html"><strong aria-hidden="true">4.</strong> 讀論語孟子法</a></li><li class="chapter-item expanded "><a href="學而第一.html"><strong aria-hidden="true">5.</strong> 學而第一</a></li><li class="chapter-item expanded "><a href="為政第二.html"><strong aria-hidden="true">6.</strong> 為政第二</a></li><li class="chapter-item expanded "><a href="八佾第三.html"><strong aria-hidden="true">7.</strong> 八佾第三</a></li><li class="chapter-item expanded "><a href="里仁第四.html"><strong aria-hidden="true">8.</strong> 里仁第四</a></li><li class="chapter-item expanded "><a href="公冶長第五.html"><strong aria-hidden="true">9.</strong> 公冶長第五</a></li><li class="chapter-item expanded "><a href="雍也第六.html"><strong aria-hidden="true">10.</strong> 雍也第六</a></li><li class="chapter-item expanded "><a href="述而第七.html"><strong aria-hidden="true">11.</strong> 述而第七</a></li><li class="chapter-item expanded "><a href="泰伯第八.html"><strong aria-hidden="true">12.</strong> 泰伯第八</a></li><li class="chapter-item expanded "><a href="子罕第九.html"><strong aria-hidden="true">13.</strong> 子罕第九</a></li><li class="chapter-item expanded "><a href="鄉黨第十.html"><strong aria-hidden="true">14.</strong> 鄉黨第十</a></li><li class="chapter-item expanded "><a href="先進第十一.html"><strong aria-hidden="true">15.</strong> 先進第十一</a></li><li class="chapter-item expanded "><a href="顏淵第十二.html"><strong aria-hidden="true">16.</strong> 顏淵第十二</a></li><li class="chapter-item expanded "><a href="子路第十三.html"><strong aria-hidden="true">17.</strong> 子路第十三</a></li><li class="chapter-item expanded "><a href="憲問第十四.html"><strong aria-hidden="true">18.</strong> 憲問第十四</a></li><li class="chapter-item expanded "><a href="衛靈公第十五.html"><strong aria-hidden="true">19.</strong> 衛靈公第十五</a></li><li class="chapter-item expanded "><a href="季氏第十六.html"><strong aria-hidden="true">20.</strong> 季氏第十六</a></li><li class="chapter-item expanded "><a href="陽貨第十七.html"><strong aria-hidden="true">21.</strong> 陽貨第十七</a></li><li class="chapter-item expanded "><a href="微子第十八.html" class="active"><strong aria-hidden="true">22.</strong> 微子第十八</a></li><li class="chapter-item expanded "><a href="子張第十九.html"><strong aria-hidden="true">23.</strong> 子張第十九</a></li><li class="chapter-item expanded "><a href="堯曰第二十.html"><strong aria-hidden="true">24.</strong> 堯曰第二十</a></li><li class="chapter-item expanded "><a href="孟子序說.html"><strong aria-hidden="true">25.</strong> 孟子序說</a></li><li class="chapter-item expanded "><a href="梁惠王章句上.html"><strong aria-hidden="true">26.</strong> 梁惠王章句上</a></li><li class="chapter-item expanded "><a href="梁惠王章句下.html"><strong aria-hidden="true">27.</strong> 梁惠王章句下</a></li><li class="chapter-item expanded "><a href="公孫丑章句上.html"><strong aria-hidden="true">28.</strong> 公孫丑章句上</a></li><li class="chapter-item expanded "><a href="公孫丑章句下.html"><strong aria-hidden="true">29.</strong> 公孫丑章句下</a></li><li class="chapter-item expanded "><a href="滕文公章句上.html"><strong aria-hidden="true">30.</strong> 滕文公章句上</a></li><li class="chapter-item expanded "><a href="滕文公章句下.html"><strong aria-hidden="true">31.</strong> 滕文公章句下</a></li><li class="chapter-item expanded "><a href="離婁章句上.html"><strong aria-hidden="true">32.</strong> 離婁章句上</a></li><li class="chapter-item expanded "><a href="離婁章句下.html"><strong aria-hidden="true">33.</strong> 離婁章句下</a></li><li class="chapter-item expanded "><a href="萬章章句上.html"><strong aria-hidden="true">34.</strong> 萬章章句上</a></li><li class="chapter-item expanded "><a href="萬章章句下.html"><strong aria-hidden="true">35.</strong> 萬章章句下</a></li><li class="chapter-item expanded "><a href="告子章句上.html"><strong aria-hidden="true">36.</strong> 告子章句上</a></li><li class="chapter-item expanded "><a href="告子章句下.html"><strong aria-hidden="true">37.</strong> 告子章句下</a></li><li class="chapter-item expanded "><a href="盡心章句上.html"><strong aria-hidden="true">38.</strong> 盡心章句上</a></li><li class="chapter-item expanded "><a href="盡心章句下.html"><strong aria-hidden="true">39.</strong> 盡心章句下</a></li><li class="chapter-item expanded "><a href="中庸章句.html"><strong aria-hidden="true">40.</strong> 中庸章句</a></li></ol>
            </div>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <!-- Track and set sidebar scroll position -->
        <script>
            var sidebarScrollbox = document.querySelector('#sidebar .sidebar-scrollbox');
            sidebarScrollbox.addEventListener('click', function(e) {
                if (e.target.tagName === 'A') {
                    sessionStorage.setItem('sidebar-scroll', sidebarScrollbox.scrollTop);
                }
            }, { passive: true });
            var sidebarScrollTop = sessionStorage.getItem('sidebar-scroll');
            sessionStorage.removeItem('sidebar-scroll');
            if (sidebarScrollTop) {
                // preserve sidebar scroll position when navigating via links within sidebar
                sidebarScrollbox.scrollTop = sidebarScrollTop;
            } else {
                // scroll sidebar to current active section when navigating via "next/previous chapter" buttons
                var activeSection = document.querySelector('#sidebar .active');
                if (activeSection) {
                    activeSection.scrollIntoView({ block: 'center' });
                }
            }
        </script>

        <div id="page-wrapper" class="page-wrapper">

            <div class="page">
                                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                        <button id="search-toggle" class="icon-button" type="button" title="Search. (Shortkey: s)" aria-label="Toggle Searchbar" aria-expanded="false" aria-keyshortcuts="S" aria-controls="searchbar">
                            <i class="fa fa-search"></i>
                        </button>
                    </div>

                    <h1 class="menu-title">新四書章句集注</h1>

                    <div class="right-buttons">
                        <a href="print.html" title="Print this book" aria-label="Print this book">
                            <i id="print-button" class="fa fa-print"></i>
                        </a>

                    </div>
                </div>

                <div id="search-wrapper" class="hidden">
                    <form id="searchbar-outer" class="searchbar-outer">
                        <input type="search" id="searchbar" name="searchbar" placeholder="Search this book ..." aria-controls="searchresults-outer" aria-describedby="searchresults-header">
                    </form>
                    <div id="searchresults-outer" class="searchresults-outer hidden">
                        <div id="searchresults-header" class="searchresults-header"></div>
                        <ul id="searchresults">
                        </ul>
                    </div>
                </div>

                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="微子第十八"><a class="header" href="#微子第十八">微子第十八</a></h1>
<ul>
<li><a href="#181">18.1</a></li>
<li><a href="#182">18.2</a></li>
<li><a href="#183">18.3</a></li>
<li><a href="#184">18.4</a></li>
<li><a href="#185">18.5</a></li>
<li><a href="#186">18.6</a></li>
<li><a href="#187">18.7</a></li>
<li><a href="#188">18.8</a></li>
<li><a href="#189">18.9</a></li>
<li><a href="#1810">18.10</a></li>
<li><a href="#1811">18.11</a></li>
</ul>
<p>此篇多記聖賢之出處，凡十一章。</p>
<h2 id="181"><a class="header" href="#181">18.1</a></h2>
<p><strong>微子去之，箕子為之奴，比干諫而死。孔子曰：「殷有三仁焉。」</strong></p>
<p>微、箕，二國名。子，爵也。微子，紂庶兄。箕子、比干，紂諸父。微子見紂無道，去之以存宗祀。箕子、比干皆諫，紂殺比干，囚箕子以為奴，箕子因佯狂而受辱。</p>
<p>三人之行不同，而同出於至誠惻怛之意，故不咈乎愛之理，而有以全其心之德也。楊氏曰：「此三人者，各得其本心，故同謂之仁。」</p>
<h2 id="182"><a class="header" href="#182">18.2</a></h2>
<p><strong>柳下惠為士師，三黜。人曰：「子未可以去乎？」曰：「直道而事人，焉往而不三黜？枉道而事人，何必去父母之邦。」</strong></p>
<p>三，去聲。焉，於虔反。士師，獄官。黜，退也。柳下惠三黜不去，而其辭氣雍容如此，可謂和矣。然其不能枉道之意，則有確乎其不可拔者。是則所謂必以其道，而不自失焉者也。胡氏曰：「此必有孔子斷之之言而亡之矣。」</p>
<h2 id="183"><a class="header" href="#183">18.3</a></h2>
<p><strong>齊景公待孔子，曰：「若季氏則吾不能，以季、孟之閒待之。」曰：「吾老矣，不能用也。」孔子行。</strong></p>
<p>魯三卿，季氏最貴，孟氏為下卿。孔子去之，事見世家。然此言必非面語孔子，蓋自以告其臣，而孔子聞之爾。程子曰：「季氏強臣，君待之之禮極隆，然非所以待孔子也。以季、孟之閒待之，則禮亦至矣。然復曰『吾老矣不能用也』，故孔子去之。蓋不系待之輕重，特以不用而去爾。」</p>
<h2 id="184"><a class="header" href="#184">18.4</a></h2>
<p><strong>齊人歸女樂，季桓子受之。三日不朝，孔子行。</strong></p>
<p>歸，如字，或作饋。朝，音潮。季桓子，魯大夫，名斯。按史記，「定公十四年，孔子為魯司寇，攝行相事。齊人懼，歸女樂以沮之」。尹氏曰：「受女樂而怠於政事如此，其簡賢棄禮，不足與有為可知矣。夫子所以行也，所謂見幾而作，不俟終日者與？」范氏曰：「此篇記仁賢之出處，而折中以聖人之行，所以明中庸之道也。」</p>
<h2 id="185"><a class="header" href="#185">18.5</a></h2>
<p><strong>楚狂接輿歌而過孔子曰：「鳳兮！鳳兮！何德之衰？往者不可諫，來者猶可追。已而，已而！今之從政者殆而！」孔子下，欲與之言。趨而辟之，不得與之言。</strong></p>
<p>接輿，楚人，佯狂辟世。夫子時將適楚，故接輿歌而過其車前也。鳳有道則見，無道則隱，接輿以比孔子，而譏其不能隱為德衰也。來者可追，言及今尚可隱去。已，止也。而，語助辭。殆，危也。接輿蓋知尊孔子而趨不同者也。</p>
<p>辟，去聲。孔子下車，蓋欲告之以出處之意。接輿自以為是，故不欲聞而避之也。</p>
<h2 id="186"><a class="header" href="#186">18.6</a></h2>
<p><strong>長沮、桀溺耦而耕，孔子過之，使子路問津焉。長沮曰：「夫執輿者為誰？」子路曰：「為孔丘。」曰：「是魯孔丘與？」曰：「是也。」曰：「是知津矣。」問於桀溺，桀溺曰：「子為誰？」曰：「為仲由。」曰：「是魯孔丘之徒與？」對曰：「然。」曰：「滔滔者天下皆是也，而誰以易之？且而與其從辟人之士也，豈若從辟世之士哉？」耰而不輟。子路行以告。夫子憮然曰：「鳥獸不可與同群，吾非斯人之徒與而誰與？天下有道，丘不與易也。」</strong></p>
<p>沮，七餘反。溺，乃歷反。二人，隱者。耦，並耕也。時孔子自楚反乎蔡。津，濟渡處。</p>
<p>夫，音扶。與，平聲。執輿，執轡在車也。蓋本子路御而執轡，今下問津，故夫子代之也。知津，言數周流，自知津處。</p>
<p>徒與之與，平聲。滔，吐刀反。辟，去聲。耰，音憂。滔滔，流而不反之意。以，猶與也。言天下皆亂，將誰與變易之？而，汝也。辟人，謂孔子。辟世，桀溺自謂。耰，覆種也。亦不告以津處。</p>
<p>憮，音武。與，如字。憮然，猶悵然，惜其不喻己意也。言所當與同群者，斯人而已，豈可絕人逃世以為潔哉？天下若已平治，則我無用變易之。正為天下無道，故欲以道易之耳。程子曰：「聖人不敢有忘天下之心，故其言如此也。」張子曰：「聖人之仁，不以無道必天下而棄之也。」</p>
<h2 id="187"><a class="header" href="#187">18.7</a></h2>
<p><strong>子路從而後，遇丈人，以杖荷蓧。子路問曰：「子見夫子乎？」丈人曰：「四體不勤，五穀不分。孰為夫子？」植其杖而芸。子路拱而立。止子路宿，殺雞為黍而食之，見其二子焉。明日，子路行以告。子曰：「隱者也。」使子路反見之。至則行矣。子路曰：「不仕無義。長幼之節，不可廢也；君臣之義，如之何其廢之？欲潔其身，而亂大倫。君子之仕也，行其義也。道之不行，已知之矣。」</strong></p>
<p>蓧，徒吊反。植，音值。丈人，亦隱者。蓧，竹器。分，辨也。五穀不分，猶言不辨菽麥爾，責其不事農業而從師遠遊也。植，立之也。芸，去草也。</p>
<p>知其隱者，敬之也。</p>
<p>食，音嗣。見，賢遍反。</p>
<p>孔子使子路反見之，蓋欲告之以君臣之義。而丈人意子路必將復來，故先去之以滅其跡，亦接輿之意也。</p>
<p>長，上聲。子路述夫子之意如此。蓋丈人之接子路甚倨，而子路益恭，丈人因見其二子焉。則於長幼之節，固知其不可廢矣，故因其所明以曉之。倫，序也。人之大倫有五：父子有親，君臣有義，夫婦有別，長幼有序，朋友有信是也。仕所以行君臣之義，故雖知道之不行而不可廢。然謂之義，則事之可否，身之去就，亦自有不可苟者。是以雖不潔身以亂倫，亦非忘義以殉祿也。福州有國初時寫本，路下有「反子」二字，以此為子路反而夫子言之也。未知是否？范氏曰：「隱者為高，故往而不反。仕者為通，故溺而不止。不與鳥獸同群，則決性命之情以饕富貴。此二者皆惑也，是以依乎中庸者為難。惟聖人不廢君臣之義，而必以其正，所以或出或處而終不離於道也。」</p>
<h2 id="188"><a class="header" href="#188">18.8</a></h2>
<p><strong>逸民：伯夷、叔齊、虞仲、夷逸、朱張、柳下惠、少連。子曰：「不降其志，不辱其身，伯夷、叔齊與！」謂：「柳下惠、少連，降志辱身矣。言中倫，行中慮，其斯而已矣。」謂：「虞仲、夷逸，隱居放言。身中清，廢中權。我則異於是，無可無不可。」</strong></p>
<p>少，去聲，下同。逸，遺逸。民者，無位之稱。虞仲，即仲雍，與大伯同竄荊蠻者。夷逸、朱張，不見經傳。少連，東夷人。</p>
<p>與，平聲。</p>
<p>中，去聲，下同。柳下惠事見上。倫，義理之次第也。慮，思慮也。中慮，言有意義合人心。少連事不可考。然記稱其「善居喪，三日不怠，三月不解。期悲哀，三年憂」。則行之中慮，亦可見矣。</p>
<p>仲雍居吳，斷髮文身，裸以為飾。隱居獨善，合乎道之清。放言自廢，合乎道之權。</p>
<p>孟子曰：「孔子可以仕則仕，可以止則止，可以久則久，可以速則速。」所謂無可無不可也。謝氏曰「七人隱遯不污則同，其立心造行則異。伯夷、叔齊，天子不得臣，諸侯不得友，蓋已遯世離群矣，下聖人一等，此其最高與！柳下惠、少連，雖降志而不枉己，雖辱身而不求合，其心有不屑也。故言能中倫，行能中慮。虞仲、夷逸隱居放言，則言不合先王之法者多矣。然清而不污也，權而適宜也，與方外之士害義傷教而亂大倫者殊科。是以均謂之逸民。」尹氏曰：「七人各守其一節，而孔子則無可無不可，此所以常適其可，而異於逸民之徒也。」揚雄曰：「觀乎聖人則見賢人。是以孟子語夷，惠，亦必以孔子斷之。」</p>
<h2 id="189"><a class="header" href="#189">18.9</a></h2>
<p><strong>大師摯適齊，亞飯干適楚，三飯繚適蔡，四飯缺適秦。鼓方叔入於河，播鼗武入於漢，少師陽、擊磬襄入於海。</strong></p>
<p>大，音泰。大師，魯樂官之長。摯，其名也。</p>
<p>飯，扶晚反。繚，音了。亞飯以下，以樂侑食之官。干、繚、缺，皆名也。</p>
<p>鼓，擊鼓者。方叔，名。河，河內。</p>
<p>少，去聲。少師，樂官之佐。陽、襄，二人名。襄即孔子所從學琴者。海，海島也。此記賢人之隱遯以附前章，然未必夫子之言也。末章放此。張子曰：「周衰樂廢，夫子自衛反魯，一嘗治之。其後伶人賤工識樂之正。及魯益衰，三桓僭妄，自大師以下，皆知散之四方，逾河蹈海以去亂。聖人俄頃之助，功化如此。如有用我，期月而可。豈虛語哉？」</p>
<h2 id="1810"><a class="header" href="#1810">18.10</a></h2>
<p><strong>周公謂魯公曰：「君子不施其親，不使大臣怨乎不以。故舊無大故，則不棄也。無求備於一人。」</strong></p>
<p>施，陸氏本作弛，詩紙反。福本同。魯公，周公子伯禽也。弛，遺棄也。以，用也。大臣非其人則去之，在其位則不可不用。大故，謂惡逆。李氏曰：「四者皆君子之事，忠厚之至也。」胡氏曰：「此伯禽受封之國，周公訓戒之辭。魯人傳誦，久而不忘也。其或夫子嘗與門弟子言之歟？</p>
<h2 id="1811"><a class="header" href="#1811">18.11</a></h2>
<p><strong>周有八士：伯達、伯适、仲突、仲忽、叔夜、叔夏、季隨、季騧。</strong></p>
<p>騧，烏瓜反。或曰「成王時人」，或曰「宣王時人」。蓋一母四乳而生八子也，然不可考矣。張子曰：「記善人之多也。」愚按：此篇孔子於三仁、逸民、師摯、八士，既皆稱贊而品列之；於接輿、沮、溺、丈人，又每有惓惓接引之意。皆衰世之志也，其所感者深矣。在陳之歎，蓋亦如此。三仁則無間然矣，其餘數君子者，亦皆一世之高士。若使得聞聖人之道，以裁其所過而勉其所不及，則其所立，豈止於此而已哉？</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="陽貨第十七.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="子張第十九.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="陽貨第十七.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="子張第十九.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>


        <script src="elasticlunr.min.js"></script>
        <script src="mark.min.js"></script>
        <script src="searcher.js"></script>

        <script src="clipboard.min.js"></script>
        <script src="highlight.js"></script>
        <script src="book.js"></script>

        <!-- Custom JS scripts -->


    </div>
    </body>
</html>
