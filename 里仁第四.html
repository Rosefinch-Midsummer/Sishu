<!DOCTYPE HTML>
<html lang="en" class="light" dir="ltr">
    <head>
        <!-- Book generated using mdBook -->
        <meta charset="UTF-8">
        <title>里仁第四 - 新四書章句集注</title>


        <!-- Custom HTML head -->
        
        <meta name="description" content="">
        <meta name="viewport" content="width=device-width, initial-scale=1">
        <meta name="theme-color" content="#ffffff">

        <link rel="icon" href="favicon.svg">
        <link rel="shortcut icon" href="favicon.png">
        <link rel="stylesheet" href="css/variables.css">
        <link rel="stylesheet" href="css/general.css">
        <link rel="stylesheet" href="css/chrome.css">
        <link rel="stylesheet" href="css/print.css" media="print">

        <!-- Fonts -->
        <link rel="stylesheet" href="FontAwesome/css/font-awesome.css">
        <link rel="stylesheet" href="fonts/fonts.css">

        <!-- Highlight.js Stylesheets -->
        <link rel="stylesheet" href="highlight.css">
        <link rel="stylesheet" href="tomorrow-night.css">
        <link rel="stylesheet" href="ayu-highlight.css">

        <!-- Custom theme stylesheets -->

    </head>
    <body class="sidebar-visible no-js">
    <div id="body-container">
        <!-- Provide site root to javascript -->
        <script>
            var path_to_root = "";
            var default_theme = window.matchMedia("(prefers-color-scheme: dark)").matches ? "navy" : "light";
        </script>

        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            var html = document.querySelector('html');
            html.classList.remove('light')
            html.classList.add(theme);
            var body = document.querySelector('body');
            body.classList.remove('no-js')
            body.classList.add('js');
        </script>

        <input type="checkbox" id="sidebar-toggle-anchor" class="hidden">

        <!-- Hide / unhide sidebar before it is displayed -->
        <script>
            var body = document.querySelector('body');
            var sidebar = null;
            var sidebar_toggle = document.getElementById("sidebar-toggle-anchor");
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            sidebar_toggle.checked = sidebar === 'visible';
            body.classList.remove('sidebar-visible');
            body.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <div class="sidebar-scrollbox">
                <ol class="chapter"><li class="chapter-item expanded "><a href="弁言.html"><strong aria-hidden="true">1.</strong> 弁言</a></li><li class="chapter-item expanded "><a href="大學章句.html"><strong aria-hidden="true">2.</strong> 大學章句</a></li><li class="chapter-item expanded "><a href="論語序說.html"><strong aria-hidden="true">3.</strong> 論語序說</a></li><li class="chapter-item expanded "><a href="讀論語孟子法.html"><strong aria-hidden="true">4.</strong> 讀論語孟子法</a></li><li class="chapter-item expanded "><a href="學而第一.html"><strong aria-hidden="true">5.</strong> 學而第一</a></li><li class="chapter-item expanded "><a href="為政第二.html"><strong aria-hidden="true">6.</strong> 為政第二</a></li><li class="chapter-item expanded "><a href="八佾第三.html"><strong aria-hidden="true">7.</strong> 八佾第三</a></li><li class="chapter-item expanded "><a href="里仁第四.html" class="active"><strong aria-hidden="true">8.</strong> 里仁第四</a></li><li class="chapter-item expanded "><a href="公冶長第五.html"><strong aria-hidden="true">9.</strong> 公冶長第五</a></li><li class="chapter-item expanded "><a href="雍也第六.html"><strong aria-hidden="true">10.</strong> 雍也第六</a></li><li class="chapter-item expanded "><a href="述而第七.html"><strong aria-hidden="true">11.</strong> 述而第七</a></li><li class="chapter-item expanded "><a href="泰伯第八.html"><strong aria-hidden="true">12.</strong> 泰伯第八</a></li><li class="chapter-item expanded "><a href="子罕第九.html"><strong aria-hidden="true">13.</strong> 子罕第九</a></li><li class="chapter-item expanded "><a href="鄉黨第十.html"><strong aria-hidden="true">14.</strong> 鄉黨第十</a></li><li class="chapter-item expanded "><a href="先進第十一.html"><strong aria-hidden="true">15.</strong> 先進第十一</a></li><li class="chapter-item expanded "><a href="顏淵第十二.html"><strong aria-hidden="true">16.</strong> 顏淵第十二</a></li><li class="chapter-item expanded "><a href="子路第十三.html"><strong aria-hidden="true">17.</strong> 子路第十三</a></li><li class="chapter-item expanded "><a href="憲問第十四.html"><strong aria-hidden="true">18.</strong> 憲問第十四</a></li><li class="chapter-item expanded "><a href="衛靈公第十五.html"><strong aria-hidden="true">19.</strong> 衛靈公第十五</a></li><li class="chapter-item expanded "><a href="季氏第十六.html"><strong aria-hidden="true">20.</strong> 季氏第十六</a></li><li class="chapter-item expanded "><a href="陽貨第十七.html"><strong aria-hidden="true">21.</strong> 陽貨第十七</a></li><li class="chapter-item expanded "><a href="微子第十八.html"><strong aria-hidden="true">22.</strong> 微子第十八</a></li><li class="chapter-item expanded "><a href="子張第十九.html"><strong aria-hidden="true">23.</strong> 子張第十九</a></li><li class="chapter-item expanded "><a href="堯曰第二十.html"><strong aria-hidden="true">24.</strong> 堯曰第二十</a></li><li class="chapter-item expanded "><a href="孟子序說.html"><strong aria-hidden="true">25.</strong> 孟子序說</a></li><li class="chapter-item expanded "><a href="梁惠王章句上.html"><strong aria-hidden="true">26.</strong> 梁惠王章句上</a></li><li class="chapter-item expanded "><a href="梁惠王章句下.html"><strong aria-hidden="true">27.</strong> 梁惠王章句下</a></li><li class="chapter-item expanded "><a href="公孫丑章句上.html"><strong aria-hidden="true">28.</strong> 公孫丑章句上</a></li><li class="chapter-item expanded "><a href="公孫丑章句下.html"><strong aria-hidden="true">29.</strong> 公孫丑章句下</a></li><li class="chapter-item expanded "><a href="滕文公章句上.html"><strong aria-hidden="true">30.</strong> 滕文公章句上</a></li><li class="chapter-item expanded "><a href="滕文公章句下.html"><strong aria-hidden="true">31.</strong> 滕文公章句下</a></li><li class="chapter-item expanded "><a href="離婁章句上.html"><strong aria-hidden="true">32.</strong> 離婁章句上</a></li><li class="chapter-item expanded "><a href="離婁章句下.html"><strong aria-hidden="true">33.</strong> 離婁章句下</a></li><li class="chapter-item expanded "><a href="萬章章句上.html"><strong aria-hidden="true">34.</strong> 萬章章句上</a></li><li class="chapter-item expanded "><a href="萬章章句下.html"><strong aria-hidden="true">35.</strong> 萬章章句下</a></li><li class="chapter-item expanded "><a href="告子章句上.html"><strong aria-hidden="true">36.</strong> 告子章句上</a></li><li class="chapter-item expanded "><a href="告子章句下.html"><strong aria-hidden="true">37.</strong> 告子章句下</a></li><li class="chapter-item expanded "><a href="盡心章句上.html"><strong aria-hidden="true">38.</strong> 盡心章句上</a></li><li class="chapter-item expanded "><a href="盡心章句下.html"><strong aria-hidden="true">39.</strong> 盡心章句下</a></li><li class="chapter-item expanded "><a href="中庸章句.html"><strong aria-hidden="true">40.</strong> 中庸章句</a></li></ol>
            </div>
            <div id="sidebar-resize-handle" class="sidebar-resize-handle">
                <div class="sidebar-resize-indicator"></div>
            </div>
        </nav>

        <!-- Track and set sidebar scroll position -->
        <script>
            var sidebarScrollbox = document.querySelector('#sidebar .sidebar-scrollbox');
            sidebarScrollbox.addEventListener('click', function(e) {
                if (e.target.tagName === 'A') {
                    sessionStorage.setItem('sidebar-scroll', sidebarScrollbox.scrollTop);
                }
            }, { passive: true });
            var sidebarScrollTop = sessionStorage.getItem('sidebar-scroll');
            sessionStorage.removeItem('sidebar-scroll');
            if (sidebarScrollTop) {
                // preserve sidebar scroll position when navigating via links within sidebar
                sidebarScrollbox.scrollTop = sidebarScrollTop;
            } else {
                // scroll sidebar to current active section when navigating via "next/previous chapter" buttons
                var activeSection = document.querySelector('#sidebar .active');
                if (activeSection) {
                    activeSection.scrollIntoView({ block: 'center' });
                }
            }
        </script>

        <div id="page-wrapper" class="page-wrapper">

            <div class="page">
                                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <label id="sidebar-toggle" class="icon-button" for="sidebar-toggle-anchor" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </label>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                        <button id="search-toggle" class="icon-button" type="button" title="Search. (Shortkey: s)" aria-label="Toggle Searchbar" aria-expanded="false" aria-keyshortcuts="S" aria-controls="searchbar">
                            <i class="fa fa-search"></i>
                        </button>
                    </div>

                    <h1 class="menu-title">新四書章句集注</h1>

                    <div class="right-buttons">
                        <a href="print.html" title="Print this book" aria-label="Print this book">
                            <i id="print-button" class="fa fa-print"></i>
                        </a>

                    </div>
                </div>

                <div id="search-wrapper" class="hidden">
                    <form id="searchbar-outer" class="searchbar-outer">
                        <input type="search" id="searchbar" name="searchbar" placeholder="Search this book ..." aria-controls="searchresults-outer" aria-describedby="searchresults-header">
                    </form>
                    <div id="searchresults-outer" class="searchresults-outer hidden">
                        <div id="searchresults-header" class="searchresults-header"></div>
                        <ul id="searchresults">
                        </ul>
                    </div>
                </div>

                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <h1 id="里仁第四"><a class="header" href="#里仁第四">里仁第四</a></h1>
<p>凡二十六章。</p>
<h2 id="41"><a class="header" href="#41">4.1</a></h2>
<p><strong>子曰：「里仁為美。擇不處仁，焉得知？」</strong></p>
<p>處，上聲。焉，於虔反。知，去聲。里有仁厚之俗為美。擇里而不居於是焉，則失其是非之本心，而不得為知矣。</p>
<h2 id="42"><a class="header" href="#42">4.2</a></h2>
<p><strong>子曰：「不仁者不可以久處約，不可以長處樂。仁者安仁，知者利仁。」</strong></p>
<p>樂，音洛。知，去聲。約，窮困也。利，猶貪也，蓋深知篤好而必欲得之也。不仁之人，失其本心，久約必濫，久樂必淫。惟仁者則安其仁而無適不然，知者則利於仁而不易所守，蓋雖深淺之不同，然皆非外物所能奪矣。謝氏曰：「仁者心無內外遠近精粗之間，非有所存而自不亡，非有所理而自不亂，如目視而耳聽，手持而足行也。知者謂之有所見則可，謂之有所得則未可。有所存斯不亡，有所理斯不亂，未能無意也。安仁則一，利仁則二。安仁者非顏閔以上，去聖人為不遠，不知此味也。諸子雖有卓越之才，謂之見道不惑則可，然未免於利之也。」</p>
<h2 id="43"><a class="header" href="#43">4.3</a></h2>
<p><strong>子曰：「唯仁者能好人，能惡人。」</strong></p>
<p>好、惡，皆去聲。唯之為言獨也。蓋無私心，然後好惡當於理，程子所謂「得其公正」是也。游氏曰：「好善而惡惡，天下之同情，然人每失其正者，心有所繫而不能自克也。惟仁者無私心，所以能好惡也。」</p>
<h2 id="44"><a class="header" href="#44">4.4</a></h2>
<p><strong>子曰：「苟志於仁矣，無惡也。」</strong></p>
<p>惡，如字。苟，誠也。志者，心之所之也。其心誠在於仁，則必無為惡之事矣。楊氏曰：「苟志於仁，未必無過舉也，然而為惡則無矣。」</p>
<h2 id="45"><a class="header" href="#45">4.5</a></h2>
<p><strong>子曰：「富與貴是人之所欲也，不以其道得之，不處也；貧與賤是人之所惡也，不以其道得之，不去也。君子去仁，惡乎成名？君子無終食之間違仁，造次必於是，顛沛必於是。」</strong></p>
<p>惡，去聲。不以其道得之，謂不當得而得之。然於富貴則不處，於貧賤則不去，君子之審富貴而安貧賤也如此。</p>
<p>惡，平聲。言君子所以為君子，以其仁也。若貪富貴而厭貧賤，則是自離其仁，而無君子之實矣，何所成其名乎？</p>
<p>造，七到反。沛，音貝。終食者，一飯之頃。造次，急遽苟且之時。顛沛，傾覆流離之際。蓋君子之不去乎仁如此，不但富貴、貧賤、取捨之間而已也。言君子為仁，自富貴、貧賤、取捨之間，以至於終食、造次、顛沛之頃，無時無處而不用其力也。然取捨之分明，然後存養之功密；存養之功密，則其取捨之分益明矣。</p>
<h2 id="46"><a class="header" href="#46">4.6</a></h2>
<p><strong>子曰：「我未見好仁者，惡不仁者。好仁者，無以尚之；惡不仁者，其為仁矣，不使不仁者加乎其身。有能一日用其力於仁矣乎？我未見力不足者。蓋有之矣，我未之見也。」</strong></p>
<p>好、惡，皆去聲。夫子自言未見好仁者、惡不仁者。蓋好仁者真知仁之可好，故天下之物無以加之。惡不仁者真知不仁之可惡，故其所以為仁者，必能絕去不仁之事，而不使少有及於其身。此皆成德之事，故難得而見之也。</p>
<p>言好仁惡不仁者，雖不可見，然或有人果能一旦奮然用力於仁，則我又未見其力有不足者。蓋為仁在己，欲之則是，而志之所至，氣必至焉。故仁雖難能，而至之亦易也。</p>
<p>蓋，疑辭。有之，謂有用力而力不足者。蓋人之氣質不同，故疑亦容或有此昏弱之甚，欲進而不能者，但我偶未之見耳。蓋不敢終以為易，而又歎人之莫肯用力於仁也。此章言仁之成德，雖難其人，然學者苟能實用其力，則亦無不可至之理。但用力而不至者，今亦未見其人焉，此夫子所以反覆而歎惜之也。</p>
<h2 id="47"><a class="header" href="#47">4.7</a></h2>
<p><strong>子曰：「人之過也，各於其黨。觀過，斯知仁矣。」</strong></p>
<p>黨，類也。程子曰：「人之過也，各於其類。君子常失於厚，小人常失於薄；君子過於愛，小人過於忍。」尹氏曰：「於此觀之，則人之仁不仁可知矣。」吳氏曰：「後漢吳佑謂『掾以親故：受污辱之名，所謂觀過知仁』是也。」愚按：此亦但言人雖有過，猶可即此而知其厚薄，非謂必俟其有過，而後賢否可知也。</p>
<h2 id="48"><a class="header" href="#48">4.8</a></h2>
<p><strong>子曰：「朝聞道，夕死可矣。」</strong></p>
<p>道者，事物當然之理。苟得聞之，則生順死安，無復遺恨矣。朝夕，所以甚言其時之近。程子曰「言人不可以不知道，苟得聞道，雖死可也。」又曰：「皆實理也，人知而信者為難。死生亦大矣！非誠有所得，豈以夕死為可乎？」</p>
<h2 id="49"><a class="header" href="#49">4.9</a></h2>
<p><strong>子曰：「士志於道，而恥惡衣惡食者，未足與議也。」</strong></p>
<p>心欲求道，而以口體之奉不若人為恥，其識趣之卑陋甚矣，何足與議於道哉？程子曰：「志於道而心役乎外，何足與議也？」</p>
<h2 id="410"><a class="header" href="#410">4.10</a></h2>
<p><strong>子曰：「君子之於天下也，無適也，無莫也，義之與比。」</strong></p>
<p>適，丁歷反。比，必二反。適，專主也。《春秋傳》曰「吾誰適從」是也。莫，不肯也。比，從也。謝氏曰：「適，可也。莫，不可也。無可無不可，苟無道以主之，不幾於猖狂自恣乎？此佛老之學，所以自謂心無所住而能應變，而卒得罪於聖人也。聖人之學不然，於無可無不可之間，有義存焉。然則君子之心，果有所倚乎？」</p>
<h2 id="411"><a class="header" href="#411">4.11</a></h2>
<p><strong>子曰：「君子懷德，小人懷土；君子懷刑，小人懷惠。」</strong></p>
<p>懷，思念也。懷德，謂存其固有之善。懷土，謂溺其所處之安。懷刑，謂畏法。懷惠，謂貪利。君子小人趣向不同，公私之間而已。尹氏曰：「樂善惡不善，所以為君子；苟安務得，所以為小人。」</p>
<p>刑应该是型，模范的意思。</p>
<h2 id="412"><a class="header" href="#412">4.12</a></h2>
<p><strong>子曰：「放於利而行，多怨。」</strong></p>
<p>放，上聲。孔氏曰：「放，依也。多怨，謂多取怨。」程子曰：「欲利於己，必害於人，故多怨。」</p>
<h2 id="413"><a class="header" href="#413">4.13</a></h2>
<p><strong>子曰：「能以禮讓為國乎？何有？不能以禮讓為國，如禮何？」</strong></p>
<p>讓者，禮之實也。「何有」，言不難也。言有禮之實以為國，則何難之有？不然，則其禮文雖具，亦且無如之何矣，而況於為國乎？</p>
<h2 id="414"><a class="header" href="#414">4.14</a></h2>
<p><strong>子曰：「不患無位，患所以立；不患莫己知，求為可知也。」</strong></p>
<p>所以立，謂所以立乎其位者。可知，謂可以見知之實。程子曰：「君子求其在己者而已矣。」</p>
<h2 id="415"><a class="header" href="#415">4.15</a></h2>
<p><strong>子曰：「參乎！吾道一以貫之。」曾子曰：「唯。」子出。門人問曰：「何謂也？」曾子曰：「夫子之道，忠恕而已矣。」</strong></p>
<p>參，所金反。唯，上聲。「參乎」者，呼曾子之名而告之。貫，通也。唯者，應之速而無疑者也。聖人之心，渾然一理，而泛應曲當，用各不同。曾子於其用處，蓋已隨事精察而力行之，但未知其體之一爾。夫子知其真積力久，將有所得，是以呼而告之。曾子果能默契其指，即應之速而無疑也。</p>
<p>盡己之謂忠，推己之謂恕。而已矣者，竭盡而無餘之辭也。夫子之一理渾然而泛應曲當，譬則天地之至誠無息，而萬物各得其所也。自此之外，固無餘法，而亦無待於推矣。曾子有見於此而難言之，故借學者盡己、推己之目以著明之，欲人之易曉也。蓋至誠無息者，道之體也，萬殊之所以一本也；萬物各得其所者，道之用也，一本之所以萬殊也。以此觀之，一以貫之之實可見矣。或曰：「中心為忠，如心為恕。」於義亦通。程子曰：「以己及物，仁也；推己及物，恕也；違道不遠是也。忠恕一以貫之：忠者天道，恕者人道；忠者無妄，恕者所以行乎忠也；忠者體，恕者用，大本達道也。此與『違道不遠』異者，動以天爾。」又曰：「『維天之命，於穆不已』，忠也；『幹道變化，各正性命』，恕也。」又曰：「聖人教人各因其才，吾道一以貫之，惟曾子為能達此，孔子所以告之也。曾子告門人曰：『夫子之道，忠恕而已矣。』亦猶夫子之告曾子也。中庸所謂『忠恕違道不遠』，斯乃下學上達之義。」</p>
<p>忠于职责才叫忠，而非君叫臣死臣不得不死的那种叫忠。曹刿论战时评价鲁庄公的“小大之狱，虽不能察，必以情”时说“忠之属也”，认为鲁庄公尽到了自己的职责。</p>
<h2 id="416"><a class="header" href="#416">4.16</a></h2>
<p><strong>子曰：「君子喻於義，小人喻於利。」</strong></p>
<p>喻，猶曉也。義者，天理之所宜。利者，人情之所欲。程子曰：「君子之於義，猶小人之於利也。唯其深喻，是以篤好。」楊氏曰：「君子有捨生而取義者。以利言之，則人之所欲無甚於生，所惡無甚於死，孰肯捨生而取義哉？其所喻者義而已，不知利之為利故也。小人反是。」</p>
<p>义利之辨</p>
<h2 id="417"><a class="header" href="#417">4.17</a></h2>
<p><strong>子曰：「見賢思齊焉，見不賢而內自省也。」</strong></p>
<p>省，悉井反。思齊者，冀己亦有是善；內自省者，恐己亦有是惡。胡氏曰：「見人之善惡不同，而無不反諸身者，則不徒羨人而甘自棄，不徒責人而忘自責矣。」</p>
<h2 id="418"><a class="header" href="#418">4.18</a></h2>
<p><strong>子曰：「事父母幾諫。見志不從，又敬不違，勞而不怨。」</strong></p>
<p>此章與內則之言相表裡。幾，微也。微諫，所謂「父母有過，下氣怡色，柔聲以諫」也。見志不從，又敬不違，所謂「諫若不入，起敬起孝，悅則復諫」也。勞而不怨，所謂「與其得罪於鄉、黨、州、閭，寧熟諫。父母怒不悅，而撻之流血，不敢疾怨，起敬起孝」也。</p>
<h2 id="419"><a class="header" href="#419">4.19</a></h2>
<p><strong>子曰：「父母在，不遠遊。遊必有方。」</strong></p>
<p>遠遊，則去親遠而為日久，定省曠而音問疏；不惟己之思親不置，亦恐親之念我不忘也。遊必有方，如己告云之東，即不敢更適西；欲親必知己之所在而無憂，召己則必至而無失也。范氏曰：「子能以父母之心為心則孝矣。」</p>
<h2 id="420"><a class="header" href="#420">4.20</a></h2>
<p><strong>子曰：「三年無改於父之道，可謂孝矣。」</strong></p>
<p>胡氏曰：「已見首篇，此蓋復出而逸其半也。」</p>
<h2 id="421"><a class="header" href="#421">4.21</a></h2>
<p><strong>子曰：「父母之年，不可不知也。一則以喜，一則以懼。」</strong></p>
<p>知，猶記憶也。常知父母之年，則既喜其壽，又懼其衰，而於愛日之誠，自有不能已者。</p>
<h2 id="422"><a class="header" href="#422">4.22</a></h2>
<p><strong>子曰：「古者言之不出，恥躬之不逮也。」</strong></p>
<p>言古者，以見今之不然。逮，及也。行不及言，可恥之甚。古者所以不出其言，為此故也。范氏曰：「君子之於言也，不得已而後出之。非言之難，而行之難也。人惟其不行也，是以輕言之。言之如其所行，行之如其所言；則出諸其口必不易矣。」</p>
<h2 id="423"><a class="header" href="#423">4.23</a></h2>
<p><strong>子曰：「以約失之者鮮矣。」</strong></p>
<p>鮮，上聲。謝氏曰：「不侈然以自放之謂約。」尹氏曰：「凡事約則鮮失，非止謂儉約也。」</p>
<h2 id="424"><a class="header" href="#424">4.24</a></h2>
<p><strong>子曰：「君子欲訥於言而敏於行。」</strong></p>
<p>行，去聲。謝氏曰：「放言易，故欲訥；力行難，故欲敏。」胡氏曰：「自吾道一貫至此十章，疑皆曾子門人所記也。」</p>
<h2 id="425"><a class="header" href="#425">4.25</a></h2>
<p><strong>子曰：「德不孤，必有鄰。」</strong></p>
<p>鄰，猶親也。德不孤立，必以類應。故有德者，必有其類從之，如居之有鄰也。</p>
<h2 id="426"><a class="header" href="#426">4.26</a></h2>
<p><strong>子游曰：「事君數，斯辱矣，朋友數，斯疏矣。」</strong></p>
<p>數，色角反。程子曰：「數，煩數也。」胡氏曰：「事君諫不行，則當去；導友善不納，則當止。至於煩瀆，則言者輕，聽者厭矣；是以求榮而反辱，求親而反疏也。」范氏曰：「君臣朋友，皆以義合，故其事同也。」</p>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->
                            <a rel="prev" href="八佾第三.html" class="mobile-nav-chapters previous" title="Previous chapter" aria-label="Previous chapter" aria-keyshortcuts="Left">
                                <i class="fa fa-angle-left"></i>
                            </a>

                            <a rel="next prefetch" href="公冶長第五.html" class="mobile-nav-chapters next" title="Next chapter" aria-label="Next chapter" aria-keyshortcuts="Right">
                                <i class="fa fa-angle-right"></i>
                            </a>

                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">
                    <a rel="prev" href="八佾第三.html" class="nav-chapters previous" title="Previous chapter" aria-label="Previous chapter" aria-keyshortcuts="Left">
                        <i class="fa fa-angle-left"></i>
                    </a>

                    <a rel="next prefetch" href="公冶長第五.html" class="nav-chapters next" title="Next chapter" aria-label="Next chapter" aria-keyshortcuts="Right">
                        <i class="fa fa-angle-right"></i>
                    </a>
            </nav>

        </div>




        <script>
            window.playground_copyable = true;
        </script>


        <script src="elasticlunr.min.js"></script>
        <script src="mark.min.js"></script>
        <script src="searcher.js"></script>

        <script src="clipboard.min.js"></script>
        <script src="highlight.js"></script>
        <script src="book.js"></script>

        <!-- Custom JS scripts -->


    </div>
    </body>
</html>
